H Java θεωρείται η δεύτερη πιο χρησιμοποιούμενη γλώσσα προγραμματισμού στον κόσμο, μετά την C, με πάνω από 1 δισεκατομμύριο συσκευές με λογισμικό γραμμένο σε αυτήν.

Άγνωστος στους περισσότερους, ο κύριος της φωτογραφίας θεωρείται ο πατέρας της JAVA. Το όνομά του είναι James Gosling και γεννήθηκε στον Καναδά το 1955. Σπούδασε Computer Science στο πανεπιστήμιο του Calgary και αργότερα πήρε τον τίτλο του δόκτορα από το πανεπιστήμιο του Carnegie Mellon αφού μετακόμισε στις ΗΠΑ.

{% include figure image_path="/images/james-gosling.jpg"
caption="Figure 1: Ο James Gosling, γνωστός και ως ο πατέρας-ιδρυτής της αντικειμενοστραφούς γλώσσας προγραμματισμού Java." id="fig:james-gosling" %}
Κατά τη διάρκεια των σπουδών του, και πριν γίνει μέλος της ομάδας της Sun, έγραψε μία δική του έκδοση του Emacs με το όνομα Gosmacs, μία έκδοση του Unix που υποστήριζε πολλούς επεξεργαστές καθώς και άλλα προγράμματα πάνω στη διαχείριση των email.

Από το 1984 μέχρι και το 2010 ο James εργάστηκε στην εταιρία Sun. Εκεί, στα μέσα του 1996 παρουσιάστηκε η πρώτη έκδοση της δημοφιλούς γλώσσας προγραμματισμού.

Δυστυχώς όμως, όπως συμβαίνει συχνά, η ηθική έχασε από την μεγαλομανία. Το 2010 η Oracle αγόρασε την Java και με ύπουλο τρόπο μείωσε τα καθήκοντα, το μισθό και τη θέση του Gosling, ο οποίος αποφάσισε να παραιτηθεί βλέποντας τα μάτια των δικηγόρων της Oracle να γυαλίζουν.

Αφού εργάστηκε για 10 μήνες στη Google, αποφάσισε να πάει σε μία νέα εταιρία ονόματι Liquid Robotics στην οποία εργάζεται μέχρι σήμερα.

<!--
Creation of Java:https://odysonline.gr/2013/01/james-gosling-o-pateras-tis-java/
History of James Gosling:https://en.wikipedia.org/wiki/James_Gosling
 -->
