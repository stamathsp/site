Οι προγραμματιστές λογισμικού σήμερα χρησιμοποιούν εκατοντάδες γλώσσες προγραμματισμού όπως επίσης και τη java. Θα πρέπει να γνωρίζετε ότι οι προγραμματιστές Java είναι από τους πιο περιζήτητους επαγγελματίες στον κλάδο της τεχνολογίας χάρη στα πολλά πλεονεκτήματα και δυνατότητες που δίνει αυτή η γλώσσα προγραμματισμού, όπως ότι παραμείνει σε υψηλή ζήτηση σε όλους τους κλάδους, συμπεριλαμβανομένων των μικρών επιχειρήσεων για πάνω από ένα τέταρτο του αιώνα. Τέλος, η Java είναι θεμελιώδης για τους προγραμματιστές backend.
* Είναι πολύ δημοφιλής
Η Java χρησιμοποιείται ευρέως στην τεχνολογία: Από τον παγκόσμιο ιστό, μέχρι τα κινητά και τους υπολογιστές, αυτή η γλώσσα προγραμματισμού βρίσκεται σχεδόν σε όλα τα λειτουργικά συστήματα και ενημερώνεται διαρκώς για να συμβαδίζει με τις τάσεις της βιομηχανίας.  Παρόλο που γλώσσες όπως οι Python, HTML/CSS και SQL έχουν γίνει ιδιαίτερα δημοφιλείς τα τελευταία χρόνια, η Java χρησιμοποιείται ευρέως από μεγάλες εταιρείες πληροφορικής όπως οι Google, Amazon, LinkedIn, Netflix, Facebook και Twitter για δεκαετίες χάρη στη χρηστικότητα και την ευελιξία της. Ωστόσο και οι μικρές επιχειρήσεις βασίζονται στην απλότητα αυτής της βασικής γλώσσας προγραμματισμού και την προτιμούν.

{% include figure image_path="/images/javaprogram.jpg" caption="Figure 1: Ένα πρόγραμμα στη Java. Πηγή: Pexels: Photo by Pixabay from Pexels: https://www.pexels.com/photo/abstract-business-code-coder-270348/" %}

* Είναι εύκολη στην εκμάθηση
Η Java σχεδιάστηκε για να είναι φιλική προς τους αρχάριους, δημιουργώντας ένα ασφαλές περιβάλλον για τους νέους προγραμματιστές ώστε να πειραματιστούν και να κάνουν λάθη. Αν και είναι απλή στη χρήση η γλώσσα Java είναι ποικιλόμορφη και υψηλού επιπέδου και επιτρέπει στους χρήστες της να εστιάσουν στον προγραμματισμό και όχι σε πιο σύνθετες λεπτομέρειες.
* Αποτελεί τη βάση για άλλες γλώσσες προγραμματισμού
Για κάθε επίδοξο προγραμματιστή, το να γνωρίζει Java είναι αρκετά σημαντικό και βοηθητικό ως προς το να μάθει άλλες γλώσσες προγραμματισμού όπως C, C#, C++, Python κ.α. Αυτό γιατί η Java διδάσκει στους μαθητές πώς να σκέφτονται σαν προγραμματιστές και να δουλεύουν με λογική.
* Είναι ευέλικτη
Η γλώσσα προγραμματισμού Java, εκτός ότι χρησιμοποιείται παντού στην τεχνολογία, μπορεί επίσης να χρησιμοποιηθεί σε cross-platform. Είναι δηλαδή εξίσου εύκολο να χρησιμοποιηθεί τόσο στις εφαρμογές των smartphone όσο και στις εφαρμογές desktop. Ακόμη, όταν ένας προγραμματιστής γράψει έναν κώδικα μία φορά, μπορεί εύκολα να μεταφερθεί σε ένα άλλο σύστημα και σχεδόν σε κάθε συσκευή. Δεν είναι τυχαίο που το σλόγκαν της Java είναι “write once, run anywhere” (το γράφεις μια φορά, τρέχει παντού).
* Υπάρχει τεχνική υποστήριξη
Χρειάζεστε βοήθεια; Η κοινότητα της Java διαθέτει ενεργά φόρουμ και ομάδες χρηστών για κάθε επίπεδο ή δεξιότητες. Έτσι αρκετά προβλήματα Java λύνονται με μία ερώτηση στο διαδίκτυο, για την οποία η απάντηση αναρτάται ώστε να τη βρουν και οι επόμενοι.
* Είναι διαχρονική
Το τεχνολογικό τοπίο αλλάζει συνεχώς, με τους προγραμματιστές να προσπαθούν να μάθουν τις πιο δημοφιλείς νέες γλώσσες για να έχουν πλεονέκτημα. Φυσικά το να είσαι επίκαιρος είναι πολύ σημαντικό αλλά μπορεί να φανεί και ιδιαίτερα δαπανηρό. Η Java αποτελεί μία πολύ καλή επένδυση για τους προγραμματιστές αφού είναι ακόμα και σήμερα η πιο δημοφιλής και ευρέως χρησιμοποιούμενη γλώσσα προγραμματισμού τόσο για τις ιστοσελίδες όσο και για συσκευές Android και web εφαρμογές.

# Η εικονικοποίηση ενός Λειτουργικού Συστηματος

Στην επιστήμη της πληροφορικής, η εικονικοποίηση (virtualization) είναι ένας ευρύς όρος των υπολογιστικών συστημάτων που αναφέρεται σε έναν μηχανισμό αφαίρεσης, στοχευμένο στην απόκρυψη λεπτομερειών της υλοποίησης και της κατάστασης ορισμένων υπολογιστικών πόρων από πελάτες των πόρων αυτών (π.χ. εφαρμογές, άλλα συστήματα, χρήστες κλπ). Η εν λόγω αφαίρεση μπορεί είτε να αναγκάζει έναν πόρο να συμπεριφέρεται ως πλειάδα πόρων (π.χ. μία συσκευή αποθήκευσης σε διακομιστή τοπικού δικτύου), είτε πολλαπλούς πόρους να συμπεριφέρονται ως ένας (π.χ. συσκευές αποθήκευσης σε κατανεμημένα συστήματα). Η εικονικοποίηση δημιουργεί μία εξωτερική διασύνδεση η οποία αποκρύπτει την υποκείμενη υλοποίηση (π.χ. πολυπλέκοντας την πρόσβαση από διαφορετικούς χρήστες). Αυτή η προσέγγιση στην εικονικοποίηση αναφέρεται ως εικονικοποίηση πόρων. Μία άλλη προσέγγιση, ίδιας όμως νοοτροπίας, είναι η εικονικοποίηση πλατφόρμας, όπου η αφαίρεση που επιτελείται προσομοιώνει ολόκληρους υπολογιστές. Το αντίθετο της εικονικοποίησης είναι η διαφάνεια: ένας εικονικός πόρος είναι ορατός, αντιληπτός, αλλά στην πραγματικότητα ανύπαρκτος, ενώ ένας διαφανής πόρος είναι υπαρκτός αλλά αόρατος.

{% include figure image_path="/images/vmwarevirt.jpg" caption="Figure 2: Απεικόνηση εικονικοποίησης. Πηγή: Wikipedia : https://el.wikipedia.org/wiki/%CE%9B%CE%B5%CE%B9%CF%84%CE%BF%CF%85%CF%81%CE%B3%CE%B9%CE%BA%CF%8C_%CF%83%CF%8D%CF%83%CF%84%CE%B7%CE%BC%CE%B1" %}


Ιδιαίτερο ενδιαφέρον παρουσιάζει η εικονικοποίηση πλατφόρμας, όπου ένα λογισμικό ελέγχου («επόπτης» ή hypervisor) εκτελούμενο σε πραγματικό υλικό προσομοιώνει ένα υπολογιστικό περιβάλλον, μία «εικονική μηχανή», επάνω από το οποίο μπορεί να τρέξει κάποιο φιλοξενούμενο λογισμικό (συνήθως ένας πλήρης πυρήνας), απομονωμένο από το υπόλοιπο σύστημα. Η θεμελιώδης λογική πίσω από την εικονικοποίηση πλατφόρμας είναι η αρχή πως οποιαδήποτε λειτουργία μπορεί να εκτελεστεί είτε από λογισμικό είτε από εξειδικευμένο υλικό· οι μόνες διαφορές αφορούν την ευελιξία και την απόδοση. Είναι δυνατόν να προσομοιώνονται ταυτόχρονα πολλαπλές εικονικές μηχανές, εντελώς απομονωμένες μεταξύ τους, από το ίδιο λογισμικό ελέγχου. Η εικονικοποίηση πλατφόρμας εμφανίστηκε αρχικά τη δεκαετία του 1960, πριν από την επέλαση των μικροϋπολογιστών, σε μεγάλα, συγκεντρωτικά συστήματα (mainframes), αλλά μετά το 2000 και την αλματώδη αύξηση των επιδόσεων του υλικού των PC έχει γίνει πλέον κοινή πρακτική.

Η διαδικασία, πλέον, της εικονικοποίησης ενός λειτουργικού συστήματος στην εφαρμογή της VMware
είναι ιδιαίτερα εύκολη και απλή. Στη συνέχεια, με τη βοήθεια της VMware μπορεί κανείς να  ανατρέξει σε οποιοδήποτε λειτουργικό σύστημα (π.χ Windows, MacOS, Linux) την εικονική μηχανή και σε επόμενο βήμα να εγκαταστήσει την γλώσσα προγραμματισμού μαζί με τον compiler της Java (Javac). Τέλος, σε εφαρμογές που υποστηρίζουν την ανάπτυξη κώδικα, μπορούν οι χρήστες να ασκίσουν πρακτική ανάπτυξης κώδικα με την Java.
